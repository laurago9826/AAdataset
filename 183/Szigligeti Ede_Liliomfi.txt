Végre színről színre tisztelhetem professzor urat.
Éppen most szállok le a kocsiról. A Rongyos lámpás-hoz szálltam.
S miért nem szállt ide? Igaz - istállónk nincs... De mit látok? Professzor úr gyászt visel kalapján? Engem nem is tudósít.
Személyesen akartam meglepni ez örömhírrel.
Örömhír? Talán öröklött?
    Meghalt feleségem,
    Satis tarde quidem,
    Oda reménységem,
    Debuisset pridem.
Meghalt? - mikor!
Csak két hete.
Eszerint többé nem kell titkolódznunk?
Nem! Nincs többé Xantippe!
S nem fog újraházasodni?
Próbán van.
Micsoda próbán?
A Páduai zsarnok próbáján.
Ki az?
Dráma, melyet eljátszanak.
Kicsoda?
Mariska is.
Mariska színésznő? Dii immortales!
Csak műkedvelő. A darab jótékony célra adatik, s Mariska Katalin szerepét vállalta el.
De már abból semmi sem lesz; Mariska velem jön!
(jelentőséggel) Majd találkozik más, tán ügyesebb e szerepre. De professzor úr, most azon ponton állunk, hol növendékemtől válnom kell.
S ön nem jő velünk?
Vannak kilátások, melyek Kolozsvárhoz láncolnak; s vannak láncok, melyek által örömest leláncoltatjuk magunkat.
Bocsánat, nem értem.
Szívem többé nem szabad.
Ej! ej!
(lesütött szemmel) Tán... férjhez megyek.
Professzor úr?!
S ki az a szerencsés?
Szép ifjú, nálam legfeljebb pár évvel idősebb.
(pápaszemét leveszi) Vagy úgy - tehát korombeli.
(félre) Szegény huszonhárom éves fiatalember!
De a dologra, professzor úr! Miután Mariskától - barátnőmtől válnom kell, tudni akarom jövendőjét. Ön nyolc éve fizet érte - ez mind szép, de gyanús.
Kisasszony?!
(félre) Várj csak - én is tudok szekánt lenni! Gyanús, mert hátha az atyáskodás álarca alatt csábító lappang - szóval, uram, tudnom kell, mi köze ez árvához.
Ő fogadott leányom!
Tudja meg, e leányt édesatyja bízta gyámságomra.
Ezt be kellene bizonyítani.
Jó; úgyis özvegy vagyok, most már mindent tudhat. Bárkai, a Mariska atyja, gyermekkori barátom volt. Midőn katedrámat elfoglalandó, Váradra utaztam, már akkor a Mariska anyja nem élt többé, s az én Bárkai barátom ismét frigyre lépett Ámorral. Új kedvese Emerencia volt. Bárkai barátom eléggé vigyázatlan volt engem Emerenciának prezentálni. Amit előre képzelhet magának, megtörtént. Emerencia látott engem, én láttam Emerenciát, s mindketten odalettünk.
(szemüveggel nézi, gúnyosan) Önbe szeretett? Ez hihetetlen!
Kérem alássan, én akkor sem voltam rútabb - s akkor még a hajam szőke volt.
S hogy lett ily fekete?
Mert Emerencia elhitette velem, hogy arcomhoz jobban áll a fekete paróka.
S mi lett Bárkaiból?
Oh, a nagylelkű barát lemondott Emerenciáról, s én elvettem őt. Oh, bár én lettem volna az a nagylelkű! Barátom sírt, midőn lemondott, s én örültem; de nemsokára én sírtam, s ő majd kibújt örömében a bőréből. Az esküvő előtt angyali, isteni Emerencia, esküvő után valódi furibunda fúria lett. Küzdöttem ellene nemesen; de a győztes Emerencia lett s a papucskormány. Ő rajtam önté ki szeszélyeit, s én tanítványaimon - csupa terciát adtam. Eleinte nekem kelle őt féltenem, mert szép volt, s ez borzasztóan fájt; de nemsokára a kíméletlen himlő felszántotta arcát, s ekkor ő féltett engem, s ez még borzasztóbb vala. Azelőtt ő emlegetett válást, s én kétségbe estem; ezután én emlegettem válást, de ekkor már ő hallani sem akart róla.
Ön hűtlen barát volt, s méltán lakolt.
A lelkiismeret még most is furdal érte: innen magyarázható meg, hogy barátom halálos ágyánál esküvel fogadtam, hogy Mariskát sohasem hagyom el. Házamba vezettem az elhagyott szegény árva gyereket; de oh sors! - otthon Emerencia ezt mondá: vagy én, tudniillik én megyek ki a házból, vagy a gyermek, de ő semmi esetre sem. Hogy tehát saját házamban maradhassak, Mariskát titkon kelle neveltetnem. Magamat kelle meglopnom; a titkos ajándékokat eldugnom, hogy neveltethessem. No de most özvegy vagyok, Mariskát boldoggá teszem, s férjhez adom.
Kihez?
Unokaöcsémhez, kire ősi javaim szállnak a törvény szerint; hogy tehát mindkettőjükre szálljanak, egy párrá kell lenniük.
De ha nem szeretik egymást.
Ne is szeressék; a szerelem, ahol nincs, házasság után megjő; ahol pedig van, elpárolog. Exempli gratia, itt vagyok én. Öcsémnek már írtam Pestre, ő eddig útban van - majd összeszoknak.
De ha nem akarnak?
Ráijesztek a fiúra - azt mondom: ha nem kell a lány, megházasodom, gyermekeim lesznek, s az örökségtől elcseppen. De most megyek, meglátogatom Kenderesi professzor barátomat. Azalatt készítse el Mariskát az útra. (A választóajtónak megy)
Kérem, arra nem lehet; azt a szobát kiadtam.
Kiadta? Kinek?
Egy... egy színésznek.
Hej! hej! De reménylem, azok közül való, kik az apákat játsszák.
Oh, nem, ő szerelmes színész; hát nem hallá hírét Liliomfinak? Lángész, alig féléves színész, s máris jobb a többinél.
De reménylem, ez ajtó csak zárva volt ennek a liliomszálnak?
Ne aggódjék, Liliomfi mást szeret - egészen mást!
S ki az a más?
(szemérmesen) Az a más - én vagyok.
Alászolgája! (Félre) Szegény liliom, neked is lesz Emerenciád! (El, Kamilla kikíséri)
(sietve bevezeti)
    Oh, mily nagy epedve várlak,
    Végre karjaimba zárlak,
    Szellemdús kortinahúzó.
    Hol a pénz, a proporció?
Nincs!
    Mindig a deficit járja,
    Semmi sincsen a pénztárba'.
    S én oly nagy epedve várlak,
    De most mindjárt megcibállak -
    De ha nincsen proporció,
    Talán van anticipáció!
Nincs!
(Együtt)
    Mindig a deficit járja,
    Semmi sincsen a pénztárba'.
(Ismétléskor)
De íme, két levél - fogja.
S egy krajcárunk sincs.
Hol örökös a mulatság...
És a koplalás.
Házasodni, mikor igazi szerelmes vagyok, s éppen azon töröm fejemet, mint szöktessem el. De igaz, előbb tudnom kell, ha szeret-e?
Elszöktetés? Hárman szökünk. Itt a kezem, kompanista leszek.
De értse meg, ember: én nőül veszem őt - ha hozzám jön.
Vagy úgy!
De hát ha az öreg csakugyan megházasodik? Ha fia lesz, s én elesem az örökségtől?
De hátha nem lesz fia?
Igazság! Hátha lánya lesz, vagy éppen semmije sem lesz?
Főképp, ha feleségének sem lesz.
De mit is töröm fejemet azon, ami még oly messze van, midőn a boldogságot itt közel csak egy ajtó választja el tőlem? De ez ajtónak hogy jussak kulcsához?
Hozasson két zártszéket, én majd átviszem.
Siess, repülj: de át majd csak magam viszem.
Kérem, egy karzatot is hozok a belső számára. (el)
    Oh szívem öröme mért habozol,
    Régi jó kedvedtől mit távozol,
            Légy csendességben,
            Légy békességben,
    Megjőnek, megtérnek víg napjaid,
    Örömre fordulnak sok bajaid.
Igen bátortalan; pedig szeret, bizonyosan szeret; a színpadról mindig rám nézett.
Hogy adjam tudtára, hogy szeretem; a színpadról gyakran néztem rá; de ő lesüté szemeit, természetesen, mert a mámi is mellette ült.
Vajon itthon van-e? Senki sem lát. (Az ajtóhoz közeledik)
Megnézem, vajon ő-e az? (Az ajtóhoz megy, mindketten egyszerre teszik szemeiket a kulcslyukhoz)
Ah! - itthon van - átnéz! (Elugrik)
Fekete szem - ő az! - átnéz - ő az! Diadal! (Sóhajt)
Sóhajt! Értem sóhajt! (Sóhajt)
Visszasóhajtott! Oh, ez az ajtó!
Valami ürügy alatt megszólítom. (Kopog)
Kopog - ő kopog! (Visszakopog)
Liliomfi úr!
(hátrál) E hang?! A szem ugyan a Mariskáé volt - de a hang s a kéz az Ézsaué?
(odahajlik) Kérem, mit játszanak ma?
(haragosan) Ma? A hét közül a legrútabb lesz.
Oh, úgy én is ott leszek!
Nénike, igazán elmegyünk? Oh, mi boldogság!
(hirtelen méltóságos állásba teszi magát) Ah! Tehát megérkeztél már? Vége a próbának? Remélem, az ifjakat kellő korlátban tartottad?
Ej, kellenek is nekem, hiszen oly rosszul, de oly rosszul játszanak, nénike!
Ez ő - itthon van.
Fontos közlendőm van.
(az ablakhoz ül) Hallom, nénikém!
Mit akarsz?
Varráshoz látok.
Most figyelned kell.
így is figyelhetek. (Félre) Bárcsak kinézne, mint tegnap.
Bárcsak az ablakhoz ülne. (Az ablakhoz megy, kinéz)
Tehát jól figyelj!
Nagyon figyelek. (Kitekint az ablakon)
(köszönti) Angyal!
(köszön, de fejét visszakapja, félre) Csakhogy kinézett.
Kinek köszöntél?
Kinek?... Hát...
(az ablakhoz fut, félre) Tán ő. (Kinéz, Liliomfi visszakapja fejét) Hisz itt senki sincs!
Hát - annak a lakatosinasnak.
Válnunk?
Tudom már, szerepet tanulok. (Szerepet vesz)
Árva vagy, szülőidet gyermekkorodban elvesztéd; de atyád barátja, kit ma megismersz... (Liliomfi szavát hallván, elhallgat)
(szaval) Marim, szeretlek, megszabadítlak, bár az a vén boszorkány árgus szemekkel őrizzen; elszöktetlek, s utol nem érhet ő, bár pemetén és seprőn lovagol utánunk - Mari, te az enyém vagy!
(félre) A vigyázatlan! Kedves néni, végre szabad jótevőmet ismernem, hálámat elmondanom...
Csitt, csitt ne háborgassuk Liliomfi urat, szerepét tanulja, s ha belesül ma este... (Félre) Mily elmés ötlet, oh, ő lángész!
(félre) A gonosz így adja tudtomra...
(félre) Nagy ég! Mint adjak jelt? Elküldjem Mariskát?
(félre) Mint adjak jelt? Tán a zongorán?
    Azt szokták szememre vetni,
    Kicsiny vagyok még szeretni,
    De tudom őket nevetni,
    Hiszen a kis csupor
    Még hamarább felforr,
    Nem hiszik, hogy a kislányt
    Szintúgy tüzeli Ámor...
(ezalatt levélpapírra írt valamit)
    Nézz ki, rózsám ablakodon,
    Most megyek ki a kapudon,
    Oh, vess felém egy pillantást,
    Mert csak így láthatják egymást
                                          Igazán.
    Cserebogár, sárga cserebogár...
Nem ám, mert nem én nézek ki. De hát folytassa, édes néni - el kell válnunk. (Az ablakhoz visszaül)
Hiszen már mindent elmondtam. (Félre) Hogy küldjem el? (Fenn) Hoztál-e pamutot?
A zongorán van.
(az ívet mutatja, rajta felül lángoló szív, s alá e szók írva: "Ha szeretsz, ints igent") Most eldől a kocka. (Az ablakhoz megy)
(félre) Semmi ürügy nem jut eszembe...
(kinéz)
(az ívet kitárja) De hát felelj kérdésemre.
(igent int, fejét visszakapja)
Ő szeret - oh, boldogság! Hogy menjek által? Hol is késik a zártszékekkel?
(félre) Ah, megvan! Mari! Ez a szerep bizonyosan rosszul van írva, Katalin nem mondhatja Rodolfónak: szeretlek! per te s tu - az nem lehet!
De úgy van, néni - per te s tu!
Tisztes, férjes nő "per te s tu" férjén kívül mással nem lehet!
Éppen ellenkezőleg! Katalin a férjét mindig magázza - mert nem szereti.
Ez képtelenség...
A franciában is úgy van.
S én fogadni mernék... de hiszen legjobban tudja Liliomfi úr; áthívom, tőle megkérdezhetjük.
Igen, most jut eszembe, csakugyan Rodolfót is magázza, azaz, nem tudom bizonyosan, de Liliomfi úr megmondhatná!
Ugye okvetlenül szükséges áthívatnunk?
Természetesen!
(átszól) Liliomfi úr, itthon van?
Parancsol valamit?
Ha szíveskednék átjőni, tanácsára lenne szükségünk.
Minek kerülne? Méltóztassék! (Az ajtót szinte kinyitja)
(félre) Ő jön - bizonyosan olyan vagyok, mint a pipacs!
Itt a két zártszék.
(kissé igazgatja öltözetét, haját) Nem kell többé zártszék, mert ím, nyitott ajtó van. (Átmegy)
Már kapituláltak? Csak kíváncsi vagyok. (Hallgatózik)
Kívántam alázatos tiszteletemet tenni...
Kérettük. Mari rögtön elutazván...
Elutazik? Lehetetlen! S hová? (félre) Követem a világ végére is!
Nagyváradra.
Nagyváradra? (Félre) De már oda nem! Majd adna a nagybátyám!
A műkedvelők előadásában én vállalom majd el Mariska helyett Bragadini Katalint.
Nagysád?
A néni?!
A mámi Katalin? Oh, Sára!
A szerep nő már - mit vél, nem leszek-e igen fiatal hozzá?
Néhány ráncot méltóztassék festeni arcára...
De nem tudok kiokosodni belőle; Rodolfónak azt mondja-e: szeretlek vagy szeretem?!
(szemei Mariskán) Ó mindenesetre, előbb szeretem, aztán szeretlek, aztán szeretjük egymást! Ugye, kisasszony?
Igen, igen, mindenesetre: szeretlek!
S mit vél Mari kisasszony?
Igen, szeretlek!
Kedves Liliomfi úr, én ellenállhatatlan szenvedélyt érzek a színészethez...
És Mari kisasszony?
Oh én is.
A kisasszonyt senki sem kérdezte. Őt más hivatás várja. Már rég színésznő lettem volna, de hölgynek egyedül, oltalom nélkül, igen veszélyes ez a pálya, főképp ha szép s fiatal.
Oh, a nagysád erényei assecurálva vannak. Eszerint nagysád nincs előítélettel irántunk?
Én? Ah, dehogy!
Ha nagysád megegyeznék, egy javaslatom volna. Állítsunk társaságot.
Oh én kész vagyok.
Mari kisasszony játszaná a fiatal szerelmeseket - velem.
Már mondám: Mari nem jöhet velünk.
Uram!?
Egy szó mint száz, nagysád, én őszinte fickó vagyok. Mari kisasszonyból felséges színésznő válnék, s én ezennel jobbjáért könyörgök - adja ránk anyai áldását!
Anyai áldásomat! S ön bátorkodik?
Ha Mari kisasszony... ?
Egy színész, hahaha!
Hiszen csak az imént...
Hiszen maga hívott...
Én! Én?! Mariska, hallod? Én!
Igen... a nénike...
Hát azt hiszi, nagysád, nem vettem észre, hányat ütött az óra? Rococo! Mari kisasszony, én szeretem önt, s ön szeret engem; meglátom, ki áll utunkban!
Még ma ki fog költözködni szobámból...
Egy tapodtat sem elsőig, Mari nőm lesz, ha ez ajtó vasból volna is.
Meglátjuk! Mariska el fog utazni.
(lesüti szemeit)
Nem felelsz?
    Szeress engem, édes rózsám,
        Én is szeretlek,
    Azt is tudod, hogy én téged
        Régen kedvellek -
    Lássad hát már adj választ
        Szegény fejemnek,
    Ne adj mérget, kész halált
        Igaz szívemnek,
    Nem szeretlek egyebedért
    Csak a fekete szemedért,
    Enyém olyan, mint a tiéd,
    Összekacsint mind a négy.
(az ablakon látja) Jó, éppen ott siet Szilvai professzor úr, majd rendre igazítja ő.
Kicsoda siet ott?
Mariska pártfogója.
Szilvai a Mari pártfogója?
Már az előszobában van...
Ő ide jő?
Hogy önt rendre igazítsa.
Az ajtó nyílik. A viszontlátásig! (El a választóajtón)
Aha, megszeppent a monsieur!
No mi baj?
Micsoda lárma van itt?
Ah, éppen jókor, professzor úr! Képzelje! Irtóztató! Alig szólhatok! Mariska szerelmes - és kibe?
Szerelmes? Megmondtam, hogy az lesz a komédia vége.
Eltalálta - színészbe szerelmes.
Színészbe?! Igaz ez?
Mi joggal kérdi ezt, uram?
Mi joggal? Hát nem mondta meg neki a kisasszony?
Volt is időm!
Hát így őrzötte?
Lehet is leányt őrzeni; főképp ha a szomszéd szobában...
Mit? Liliomfi?
Igen - Liliomfi!
Ennek a kisasszony az oka - egyedül ön!
Én?
Mert a jó példával előrement. Ezért felelettel tartozik.
Mit hallok! Tehát a nagybátyám neveltette? Titokban? Éspedig magának?
Uram, a hála - tisztelem önt, de szívem...
Oh, a szív - ne higgy annak. Mondj le arról a jöttmentről, én... én foglak boldoggá tenni!
Mindent megteszek, csak ezt ne kívánja...
(kacag) Az öregúr kosarat kapott!
Ki kacag itt? Ah, az a jómadár! Tehát itthon van! Mariska, még egyszer kérdelek, lemondasz te erről a liliomról?
Inkább életemről!
Így vagyunk. Urambátyám házasodni akar, engem az örökségtől elütni, s éppen kedvesem által - hohó!
Tehát nem? Most tehát parancsolom, érted, parancsolom. Velem kell utaznod.
Inkább színésznő leszek.
Ide akar jőni. Csak ez volna hátra!
(kopogtat) Uram! Itthon van ön?
Most mit tegyek? Ah, megvan? Szellemfi, te fogadod el Liliomfi képében, s mondj le a lányról - érted?
Csak rám kell bízni...
Bocsásd be; én azalatt Mariskához lopózkodom!
(félre) Ahá! Megszeppent a fickó. Uram, nem hallja, nyissa ki!
Csak magát bocsásd be. Fiú, ügyes légy! (El oldalt)
(ajtót nyit) Kicsoda ön?
(haraggal) Szilvai professzor!
Tessék.
Tudja meg, én haragomban rettentő vagyok.
(az ajtót becsukja)
(félre, megszeppen) Ha valami desperatus... Uram, mért zárja be az ajtót?
(danol) Reszkess, Bizantió... (Trillázik)
Csodálatos.
Kiontom vérét! Az áruló halni fog!
Alázatos szolgája! (Igen udvariasan) Bocsánat! Liliomfi úrhoz van szerencsém?
Van szerencséje!
(mindinkább bámulva nézi őt) Liliomfi úrhoz?
De eadem.
Az úr Liliomfi?! Az úr?
No, hát ki volnék más?
Az úr Liliomfi?
(félre, szintén megszeppen) Csak nem ismer tán? No igen, ha megengedi...
(félre) Bizonyosan ismer! (Büszkén) No, de ki ne ismerné Szellemfit!?
Ez a pofa? Hiszen ennél Emerencia is szebb volt - pedig asszony vala.
De hát mit bámul, domine clarissime?
S az urat szereti Mariska?
S vajon miért ne szeretne?
Uram, este is így szokott kinézni?
Igen, különösen sötétben.
Nem! Ezt a pofát Raphael sem festheti szebbre.
Ez az ember vak!
Istenem, minő kezekbe juték? Ennek a vén professzornak felesége legyek! Csupa hálából?
Egy propozícióm volna.
Hallgatom!
Tudja meg, önt nem szeretheti Mariska igazán; s ezt így demonstrálom: Ha az ön orrára néz - azon a borvirágot látja, s ez nem a szerelem rózsája, ergo önt semmi esetre sem szeretheti. Probo majorem: nézzen a tükörbe; probo minorem: a veres orr rendesen a részegség jele, részeges ember pedig nem szeretetre méltó - ergo, mihelyt egyszer részegen látja önt Mariska, vége az illúziónak, vége a szerelemnek: ergo mondjon le.
S én azt mondom az úrnak: a bor és szerelem elválhatatlan két testvér; mert már Báthori Máriá-ban is azt éneklik: éljen a bor, szerelem! De a Zampá-ban is: igyál, igyál, igyál! Sőt a Fra Diavoló-ban is: Bort pohárba töltsünk! Ergo - az én veres orrom szeretetre méltó!
Kérem, tagadom a majort, a minort átengedem, a consequentiát negálom - s ön nem fog szerettetni, édes Liliomfi úr!
Ej, uram! Nem az orromért szeretnek engem! Nézze ezt az állást, ezt a mosolyt, ezt a kacsintást - s dictum factum, elszöktetem Mariskát.
Borzasztó ember! De Mariska nem fogja követni?
De én nagylelkű leszek; ha ön zsebébe nyúl, Mariskát önnek engedem.
Lemond? Ily könnyen?
No... vagy elszöktessem?
Ellenkezőleg...
Keresek más szeretőt.
S bizonyosan talál, ily szeretetre méltó ifjú, ily Alcibiades!
Igen, de veres orrom miatt mégis némi aggodalmaim...
Veres orra? Hiszen a veres szín a legszebb; a rózsa is veres; s a rózsa a szerelem színe; ergo az úr veres orra szeretetre méltó. Aztán az úr orra valódi antik: mert a pisze orr régibb a rómainál, quod sic demonstro: a fehérek is a szerecsen fajból lettek, tudniillik különféle vegyület által a feketéből előbb réz, aztán sárga, aztán fehérebb, végre egészen fehér emberek lettek, s a szerecsenek rendesen piszék, ergo a pisze orr a legantikabb, s az antik orr a legszebb.
Tudja mit? Fizessen útiköltségül ötven pengőt, aztán adja ki filozófiai rendszerét előfizetés mellett, s én ígérem, hogy el nem olvasom.
De lemond Mariskáról?
Örökre.
Írásban?
Akár nyomtatásban.
Üljön le s írjon!
Írok, de kérem az útiköltséget.
(zsugorogva) Az útiköltséget? Pénzt? Igen?
Vagy alászolgája!
Kérem, kérem! (székre nyomja) No, ha másképp nem lehet. (Sóhajtva pénzt ad, Szellemfi írja, mit Szilvai mond)
(kopog az ablakon) Én vagyok!
(odasiet) Ah, ő az!
Be nem mehetek; a nevelőné az első szobában duzzog. De tudd meg, édes Marim, az öregúr nem gyámod, hanem férjed akar lenni. De kövesd őt Váradra, én megszabadítlak, mihelyt pénzem lesz, mert pénz nélkül szökni nem lehet. Fogsz-e követni? Természetesen előbb összeesküszünk - mint illik.
Igen, igen! Szabadíts meg!
(kezeit csókolja) Váradon látjuk egymást! Isten veled! (El)
Isten veled!
(olvassa) "Alulírt nyilvánítom, hogy Bárkai Marit nem szerettem, csak bolonddá akartam tenni, s feleségül venni eszem ágában sem volt." Szörnyű ortographia!
Adjon még tíz pengőt, azt is odaírom, hogy házas vagyok - mert tudja meg, uram, én házas vagyok, ház és feleség nélkül.
Írja oda, itt a tíz pengő. (Félre) Ez bizonyosan használni fog.
Mindjárt kész leszek...
S rögtön utazni fog és nem Várad felé?
Egyenesen Konstantinápolyba; a szultántól úgyis meghívást kaptam, néhány vendégszerepre. (Az iratot átadja)
Hogyan? Ez hihetetlen!
Az olasz operához.
Ah, tehát...
Statisztavezetőnek. Alászolgája.
Ruhatáramat bemálháztad?
(egy zsebkendőbe kötött holmit hóna alá vesz) Hónom alatt van. S itt van útiköltségül...
Micsoda?
Nagybátyja adta a lemondásért Liliomfinak...
Tehát nekem?
Kérem alássan - és nekem!
Tehát mindkettőnknek! De lássuk, mi történik odaát.
(a levelet elolvasván.) Nem, ez lehetetlen!
Pedig úgy van!
Ez a levél hamis, ezt nem írhatta ő!
Hát hazudom én?
Ezt nem ő írta, én nem hiszek ennek, s nem fogom önt követni.
Hát ha szemedbe mondja?
Mást fog szemembe mondani!
Mindjárt meglátod! (Az ajtóhoz megy, kopogtat) Liliomfi úr!
Ezer mennykő!
Nos, melyikünk feleljen?
Mindenesetre te!
(fennszóval) Mit akar ön?
(félre) Ez nem az ő hangja!
Tessék átjőni. Mariska nem hiszi, amit írt - mondja meg szemébe.
Ingyen? - nem járja.
Adok tíz pengőt.
Siess - de eszeden légy!
(félre) Hiszen ez Szellemfi - ah, most értem!
Mondja szemébe.
(lenézve Mariskát, előtte végigsétál)
    A kisasszony kompromittált,
    Mit szeretnék én magán?
    Mit is képzel - hisz magánál,
    Sokkal szebb a szobaleány!
    Őt imádom tüzem hevével,
    Életem ő boldogítja,
    Lelkem őt, ah csak őt óhajtja,
    Mert szívem csupán, csupán csak érte ver.
Hallod-e ezt boldogtalan?
Ön írta e levelet?
Ühüm!
    Hahahaha!
    Ugyan kérem, miért nevet?
(midőn Liliomfi Mariskát megcsókolja)
    Egy szem búza, egy szem rozs,
    Csókoljon meg, most, most, most!
    Ha most nem, sohasem.
    Ha maga nem, senki sem!
Ez cuppanás volt.
Az úr bolond! (átmegy)
Ezért meglakol. (Az ajtónak megy)
(tartják az ajtót) Még meglasnyakol.
    Most már valóban úgy tegyünk,
    Innen tovább hogy elmegyünk,
    Mert ha tovább itt maradunk,
    Úgy nem messzire haladunk,
    Távol innen messzire,
    Tizenhat mértföldnyire,
    Elsietve innen el,
            El, el, el.
    Éljen aki most megissza a borát a poharából,
    Éljen aki nem vonja ki magát a barátságból,
        Éljen minden jóban járó,
        Akár szegény, akár báró.
        Éljen minden víg mulatság
        Éljen a barátság!
(gazdaasszonyosan öltözve, kulcsokkal, fehér köténnyel stb.; jő jobbról)
Megállj, cigány!... Eszem a szemét, Erzsike, beh szép maga!... Hadd forgassam meg amúgy magyarmiskásan! (Át akarja karolni)
(negédesen) Bocsásson, nincs kedvem a port nyelni.
    Sikolt, rikolt a sarkantyú,
    Csókot kér a barna fattyú,
    Adjon neki a lányasszony,
    Ne kívánja olyan nagyon.
Hm, beh kényes no!... Magam is nemeslegény volnék, vagy mi; van is mit aprítanom a tejbe... De semmi no!... Hejh fiúk, menjünk a Bárányba... Ott nem néznek ránk ily görbe szemmel... Előre, no!... Húzd rá! (Dúdolva)
Húzzad cigány reggelig
A nagy utcán mindvégig -
Hadd hallja meg az a híres dáma
Aki nem az, ne vegye magára.
(A cigányokkal és pajtásival el középen)
Húzzad cigány reggelig
A nagy utcán mindvégig -
Hadd hallja meg az a híres dáma
Aki nem az, ne vegye magára.
Jobb is. Arra az út, merre a kerékvágás. Úgyis több üveget törnek össze, mint kiisznak. Gyuri!
Erzsike, jöjjön csak ide.
Mi tetszik?
Szeretnék... igen szeretnék - számolni.
(kezét elvonja) Tessék a pincérrel.
De én csak magácskával akartam számolni.
(haragot színlelve) Gyuri, ugyan jöjjön hát, ne hívassa annyit magát. Ide hozzám!
Mi tetszik, leányasszony?
(halkan) Jó reggelt! Hogy aludtál?
(lassan) Nem aludtam, csak sóhajtoztam.
Te bohó. (Fenn) A numero egybe két személyre kell teríteni, érti? (Halkan) Miért nem jöttél a konyhába jó reggelt mondani, he?
Apád a tornácon pipázott! (Fenn) Értem, négy személyre a numero négybe.
(halkan) Mit beszélsz? a numero egybe, két személyre.
(jobbról) Leányasszony, a rántás mindjárt megég. (El)
Pincér, bort!
Mindjárt. (Halkan) De én is gondoskodtam ám. Zsebemben van. Csak tőled függ.
(bedugja a fejét) Leányasszony, minden összeég!
Ejnye, megyek már!
Bort, pincér, bort!
Mindjárt, mindjárt!
(balról) Ezer hordó és kulacs! (A szolgálóhoz) Mit leskelődöl itt? Majd adok a legények után ólálkodni!
(elugrik, mohón szolgál)
A rántás...
Majd berántalak én! Lódulj! Erzsike, sipirc a konyhába. Nézze meg az ember! Itt semmi kereseted.
Csak a numero egybe...
Arra semmi gondod. Konyhába! (Erzsi el; szemeit Gyurin legelteti) Ez aztán pincér a talpán! Mintha száz keze volna! Gyuri szolgám jöszte. Én megyek a vásárra. A búzámat árulják, azután borjúkat is kell venni. Azalatt, fiam, menj le a pincébe, az ötödik hordót csapra ütöd, vásárra az is jó. Ha nyolckrajcárost kérnek, abból adsz.
S ha tizenkét krajcárost?
Akkor is abból adsz.
S ha tizenhatost?
Akkor is abból adsz - értetődik -, az idegen birkáknak.
Igen, de...
Gyuri fiam, te szorgalmas, becsületes, okos, ügyes, derék pincér vagy, de nem értesz a dologhoz, nem tudod, mi az a mismás. Most pedig menj a numero egybe; szolgálj, de úgy, hogy egyik lábad ott, a másik itt legyen. Ha itt lesz dolgod, hadd azokat ott kiabálni: ha pedig ott lesz dolgod, hadd ezeket kiabálni. (Megsimogatja) Te vagy egyetlen pincérem... Itt úgyis ritkul a vendég. Egy, kettő... aztán le a pincébe.
(félre) Csak szólni mernék! (El balra)
Jeles fiú, jobb pincért Párizsból sem kaptam volna. S ami a legfőbb, egy krajcárig sem csal meg. Vigyáztam rá! (Menni akar)
Szomszéd, egy szóra!
No, szomszédasszony?
Hát csak nem adta fiamnak Erzsikét?
Nem biz' én!
Hát csak különb legény az a pincér? Persze, az ily jöttment mindig kedvesebb, kapósabb!
Mi baja a pincérrel?
Hát csak neki adja Erzsikét?
Mi köze Erzsikének a pincérhez?
Hát nem tudja?... Hát csak értik egymást.
Tegnap a kertben voltam. Kakasom átrepült a szomszéd kertjébe; átnézek a palánk hasadékán... mit kelle látnom?
Szomszédasszony, csak annyit mondok, ha hírbe keveri Erzsikémet...
Csak magát ne keverje hírbe; mert nem szenvedhetem a pletykát. Én a jó erkölcs és szomszéd úr iránti barátságból szólok, s amit láttam, arra csak nem hunyhatok szemet!... Oh, bár tehetném, bár tehetném!
Csak ki vele...
A képem még most is ég a szégyen miatt... Képzelje, a pincér és Erzsike éppen akkor csókolták meg egymást, éspedig kétszer.
Ezer hordó és kulacs! Hah! Erzsike, Gyuri!
Én nem akarok pletykába keveredni. Adjon isten! (El)
Heh, Erzsi, Gyuri! De hiszen mindjárt végire járok én a dolognak. Éppen jókor!
(lesütik szemeiket, aztán egymásra néznek kérdőleg, s újra lesütik szemeiket)
No csak ki vele; néma gyermeknek anyja sem érti szavát.
Szóljon Gyuri!
(saját állát végigsimítja) Hm! Fülig elpirulsz... No, fiú, édes fiacskám, mondj igazat!
    Minap a kert felé mentem,
    Nagy rózsaszagot éreztem,
    Kendtekhez bementem,
    Majd megrepedt a szívem
    Azért a kendtek lányáért.
Ugyan úgy?... S te naplopó, semmirekellő, te jöttment pernahajder - te még Erzsikéig - érted-e, Erzsikéig merted szemeidet emelni? Tudod-e ki ő - s ki vagy te?
Édesapám, ő a legjobb, legbecsületesebb...
Én nemesember vagyok!
Én is nemesember vagyok; ámbár jó pénzért eladnám szívesen, ha megvennék. No bizony!
S te még velem szembe mersz szállani?... De... mit vesztegetem rád a szót. Köszönd, hogy országos vásár van a városban, különben standi pede elcsapnálak. A vásár alatt szükségem van rád; de ha a konyha felé mersz nézni, annál inkább menni...
De ha ételért kell mennem?
(kifelé indul; Kányai el)
No, nekem ugyan megesett. Azt hivém, a lányt kapom, hát kitették a szűrömet.
(apja elmenetét lesve) Gyuri!
Most mit tegyünk?
Tiszta szívből.
Kit szeretsz jobban, engem vagy apádat?
Mindkettőtöket.
(ünnepélyesen) Itt választanod kell: a gyermeki kötelesség és a szerelem rózsája közt.
Ígérem szentül, hogy Schwartz felesége nem leszek.
S tudod-e, ki az a Schwartz?
Hiszen sohasem láttam.
Kétszínű krokodil, ki ha feleségül vesz, megver, ki csak pénzed után ásítozik; ki megcsal, elárul, ki kártyás, részeges, ki rút, élhetetlen, valódi kannibál.
Hát ismered?
Ismerni nem ismerem.
Hát kitől tudod?
Senkitől - de gondolom, mert téged akar elvenni.
De ha fogadom, hogy tiéd leszek, vagy kifutok a világból...
Oh, fuss hát velem - oh, fussunk együtt!
Nem értelek!
Van-e erőd az apai akarattal dacolni?
Engem hiába erőltetnek.
    Megesküdtem az egekre,
    Mind a három istenekre,
    Atya, fiú, szentlélekre,
    Tiéd maradok örökre.
    Szeretlek, szeretlek is amíg élek,
        Gyöngy lélek,
    Szívem érted dobog, míg doboghat,
    Vérem érted buzog, míg buzoghat.
No, hiszel már most?
Mihelyt követsz, s velem titkon egybekelsz.
Titkon?
Feltehetsz rólam ilyesmit? Heh, tudd meg te is, én becsületes leány vagyok, s apámat nem csalom meg! Hogyisne!
Tudom már, az a pesti uracs, az motoz a fejedben!
Gyuri! azt mondom!... (El)
Pincér!
(megy) Az ember nem is tervelhet.
Eh, mindjárt. (El)
Szellemfi, hozd vissza fülinél fogva; hozzon tüstént öt adag rostélyost!
Ki fizeti meg? Az ötven pengőt az első állomáson elkártyázta.
Szellemfi, ez szörnyű prózai kérdés; a mi dolgunk enni, a pincéré megvenni az árát.
De a nem fizetőket kidobják.
Úgyis tovább kell mennünk.
De hátha útravalót adnák?
Annál jobb.
De ha ekképpen? (Ütleget mutat)
De csődhöz jószág is kell!
(hóna alatt egy kis motyóra mutat) Ez itt?
Az, ruhatáram. Nincs-e abban egy szőke paróka, egy pár ritterkesztyű, cipő és pordupé, mely ha arany volna, testvérek közt is megérne száz pengőt. Egy tükör, s tudod-e, Szellemfi, hogy a hollandok egy darab tükörért gyakran nagyobb darab földet vettek meg, mint egész Bihar vármegye? S nincs-e egy pár harisnyám? S tudod-e, szellemdús kortinahúzó, hogy voltak királyok, kiknek, midőn követséget fogadtak el, a harisnyát külön kellett vinniök: tehát nem vagyok-e én gazdagabb királyoknál. S elfeledted-e feledékeny világosító, hogy a legközelebbi vígjátékban egy milliót örököltem Indiából?
Már az egészen más! Tehát együnk; ha meg akarnak verni, én legyőzöm őket; hiszen az utolsó darabban az egész ármádia belőlem állott.
Bravó, fiú! Látom, rád bátran támaszkodhatni. Ha szaglásom nem csal, a konyha erre van. Dugd ki fejedet az ajtón, de méltóságosan, mint gróf titoknokához illik - mert itt gróf Liliomfi lesz a nevem; és mondd, fiú, equipage-om hátramaradt, s magunk csupa passzióból gyalog előresétáltunk.
De hát mit mondjak a konyhában?
Ne mondj semmit, hanem hozd, amit adnak. (Erzsi jő) Leány! szerencsém meg van alapítva.
(félre) Azt hittem, bocsánatot jövend kérni - ah dehogy!
Jó reggelt, angyalkám. A papucskormány által uralkodik-e e fogadóban, mint szende nő? Vagy talán az atyai hatalom végrehajtója a háznál? Vagy tán szerződött tagja a nemes konyhaművészetnek?
(félre) Bolond ez?
Nagyságos gróf úr! Mit méltóztatik reggelizni?
Gróf? Bizony nem néz ki belőle.
Ah, John! Igen jól emlékeztetsz.
Hát szobát parancsol nagysád?
Ah nem, itt is megjárja. Kocsim eltört a szomszéd falu alatt, most csinálják; előrejöttem, hallván hírét, hogy e fogadóban gyönyörű szép fogadósné van.
Fogadósné? Az nincs.
Vagyis hogy e fogadóban a legangyalibb pincérnő van egész Kőrösvölgyén.
Pincérnő? Az sincs itt.
Mily szórakozott vagyok... Hogy a fogadósnak gyönyörű szép, bájos lánya van.
Az én vagyok. (Félre) Ennek a grófnak csakugyan van ám esze.
Kedves angyal, ha tudná utazásunk célját...
Nagysád, a reggeli...
Ki gondol most reggelire, midőn angyalt lát, midőn nektárt, ambróziát nyújt maga Hebe?!
Miféle étel az, nem értem.
A nektár, édes angyalkám, franciául két icce bor; az ambrózia két adag rostélyos, egyik vereshagymával, a másik burgonyával, a Hebe pedig ön, édesem, mert:
    Nem vagyok én olyan, mint más,
    Kedves étkem a foghagymás,
    Eszem, iszom a korcsmába'
    Itt, a Fehér Báránykába'.
Kérem, a nevem Erzsi.
Azaz franciául Hebe! Tehát kedves Elisabeth, mihelyt megláttalak (kezét megfogja), szívem hangos dobbanása azt mondá...
(közbelép) Méltóztatik parancsolni?
(ijedve elfordul) Jaj, ez Georges! Kinek 17 forint 19 krajcárral maradtam adósa váltóban.
Gyuri, két icce bort gróf őnagyságának.
(titkon) Hm! Úgy tetszik, kezet is fogtál a gróf úrral.
Eh, már ismét! Még úgyis van a rováson, édes úrfi! (El)
Most még ő haragszik.
John! Tán megérkezett equipage-om, menjünk.
Egy tapodtat sem én. Felingerlette az alvó oroszlánt, most már ennem kell.
Szerencsétlen, ez ő!
Ki ő!
Egyik hitelezőm.
Vagy úgy? Ah, éppen hallom az equipage robogását. Ha tetszik, Sir.
(aki szemügyre vette; útját elállja, Liliomfi elfordul) Ez a frakk - mellény - kalap - nem ismeretlen előttem. Szemüveg nyakában - haja, szeme. Bocsánat, Sir - nem nézne velem farkasszemet?
Non capisco!
    Most jöttem Aradrul.
    Nem tudok magyarul,
    Hej, édes teremtésem,
    Taníts meg magyarul.
Ha jól emlékszem, Egerben még tudott a Sir magyarul.
Egér?... Queszta? John, Egér-Egér?
Semmi Egér, hanem Egerben (elébe ugrik) igen jól ismertük egymást, Liliomfi úr...
Az úr mindenesetre egyalakú, a Liliomfi alakja, ki minden este nálunk ebédelt és vacsorált Egerben; s miután mindenét elpezsgőzte...
Az nem vagyok, hanem azon Georges vagyok, kinek Liliomfi úr 17 forint 19 krajcárral adósa maradt váltóban, s kinek ezen Liliomfi megígérte, hogy Debrecenből megküldi a pénzt, de nem küldötte meg.
Mikor jött el ön Egerből?
Két hete.
Ah, az más. Tehát tudja meg ön, én vagyok az a bizonyos Liliomfi, ki ezelőtt egy héttel megküldötte ergo franco recepisse a 17 forint 19 krajcárt váltóban. Hogy ön nem kapta kézhez, vádolja a sorsot, a csillagzatot, amelyek onnan egy héttel előbb elvezették önt.
De miután szerencsénk van...
(természetes hangon) Hadd el, édes Gyurim, egy batkám sincs nekem. Hanem ott a ruhatár, sequestráld, s ami felülmarad a licitáció után, küldd utánam.
Lássa, én jó fiú vagyok; de nem szép ám a szegény legénynek meg nem fizetni.
Oh, édes Gyurikám, a sors üldöz engem. Látod, én gyakran játszom hercegeket, s ilyenkor csak nem ihatom mást, mint pezsgőt? Most pedig hitelezz nekem reggelit százhúsz procentre, mert sietek.
Hát hova utaz?
Miskolcra.
Miskolcra?
Igen. Egy leányt kellett volna Kolozsvártól az első állomáson elszöktetnem, de lefőztek, egy krajcár nélkül maradtam, s most Miskolcon vendégszerepeket adok, s ha pénzem lesz, visszatérek Váradra, s kedves Mariskámat elszöktetem.
Elszökteti? Ah...
Pincér, te is sóhajtasz?... te is szeretsz?
    Kerted alatt foly a Körös,
    A vize bő, elég hűvös.
    Egy kis leány hord belőle,
    S te megrészegednél tőle.
    Körös vize nem zavaros,
    A te rózsád szép takaros,
    Nem adnád a félvilágért
    Sem senkinek birtokáért.
    Kertünk alatt foly a Kőrös,
    A vize bő, elég hűvös.
    Egy kis leány hord belőle,
    S te megrészegednél tőle.
    Körös vize nem zavaros,
    A te rózsád szép takaros,
    Nem adnád a félvilágért
    Sem senkinek birtokáért.
Egerből jöttem - ide beszálltam, láttam őt, s mindjárt beálltam pincérnek.
És szeretnéd elszöktetni?
Igen, ha lehetne.
Szólj, fiú - itt vagyok én, elszöktetem én a tiedet is.
Vagy majd elszöktetem én!
Köszönöm! De az enyém nem akar ám szökni.
Tehát reménytelen szerelem?
Ő szeret.
S nem akar szökni? Csodálatos! S ki e kőszívű?
Itt a háznál.
Gazdád leánya?
Hát honnan tudja?
Fiú, több leány is van a háznál?
Csak egy leánya van, s azt is valami Schwartz kapja Pestről, ki Bécsben Domayernél volt pincér s kinek apja...
Pesten az Arany Sárkány fogadót bírja. Ki ne ismerné őt, ki Pesten volt?
Schwartz jő, elviszi a leányt, s én megbolondulok!
Lassan, fiú, itt tenni kell. Hozd a rostélyost. Én segítek rajtad. Apropos, ismeri gazdád az ifjú Schwartzot?
Úgy vettem észre, nem.
Kányai!
Kányai - jó.
(szemtelen, hányaveti, fitymáló jellemet vált) Ne mondja? Ez a Herr von Kányai fogadója? Ez? Ez a piszkos csárda az én jövendő apósom fogadója? S talán bizony ez az én jövendő menyasszonyom? Hahaha!
Menyasszonya? Én a grófnak!
Gróf? Vajon s magácskának a gróf megtetszett? No az szép! Maga szép hűségtelen kreatúra, érti?
Én kreatúra?! Hohó!
A szívét akartam próbára tenni - inkognitó akartam kispionírozni. Kiadtam magamat grófnak, s csak azt mondtam, hogy maga szép, gyönyörű, s maga majd kibújt a bőréből. Maga még a kezét is meg hagyta fognom.
Micsoda? A kezét?
Schwartz?
Igen, az ifjú Schwartz vagyok. Apám ide adresszált, hogy magát feleségül vegyem. Én jöttem inkognitó, s maga elárulta magát, hogy a grófi pasasiroktól nem éppen vonakodik.
Tudja meg, az nem igaz.
Magának csak velem kellett volna szerelmeskedni; de maga ezenfelül a pincért is szereti.
(habozva) Az... az... igaz!
Ugye igaz? A gróf mindent kispionírozott. Érti, maga a Georges-ot szereti.
Ha nem tetszik, tegyen róla. Úgy! Legalább tud mindent, úgyis megmondtam volna.
S maga, kis ártatlanság, maga tán azt is elhitte, hogy szép, gyönyörű? Ah, maga szép?! Kis szeme, nagy szája, görbe orra, keskeny homloka - s a termete? Hiszen maga kemence!
Én kemence! Gyuri, s te mindezt tűröd?
Ez a maga lovagja? Ez?
Uram! Az úr is csak pincér, én is az vagyok!
Maga pincér? De én kellner vagyok, érti? S ez oly különbség, mint krágli és vatermörder! S az én apám engem ide essofiroz egy libáért!
No mi ez? Micsoda lárma ez? Mit sírsz, Erzsi? Nesze, fogd a csirkéket.
Ah, jöjjön, édesapám... Azt mondta, hogy liba vagyok.
Ez itt ni, az ifjú Schwartz.
Az ifjú Schwartz? Isten hozta, kedves öcsémuram! Szakasztott az apja! (Ölelni akarja)
(büszkén elhárítja magától) Micsoda?... Mit akar?
Hiszen én vagyok Kányai de eadem - hát nem tudja? Hanem azt megmondom - nevét Feketére kell változtatnia.
Mit, én Fekete? Mit akar maga?
Mit? Megölelni, megcsókolni, rossz fiú!
Csókolni? Engem?
Szaporán, Erzsi, Gyuri, reggelit Fekete úrnak, mert már én így hívom - szoknia kell hozzá.
Micsoda reggelit? Tud-e maga nekem adni kaviárt, osztrigát, van-e champagner? - én azzal szoktam élni.
Azzal nem szolgálhatok, de tej, vaj, kávé, rostélyos...
Jaj, jaj, az igen parasztos...
Hm - be kényes gyomra van!
Richtig - az apám azt mondta, hogy magának sok pénze van. No jó, ha ez igaz, elveszem a lányát, pedig nem szép.
Nem szép? Bolondgombát ettél, öcsém?
Elveszem, mert sokat vesztettem a coeur dámán. Hát mennyi pénzt ád a leánnyal, he?
Pénzt?
No persze; van-e 50-60 ezer conventions münze?
Semmi kommenció; amit kap, annyit kap.
Ah, nem úgy, édes Kánya úr!
Kérem, becsületes nevem kányai Kányay Zsigmond.
Tehát, Herr von Kánya.
Kérem - és Y.
Tehát Y. Csak hamar, addig nem alkuszom. Aztán ez a ház tulajdona-e vagy árenda?
Hát nem ad semmit vele?
Estafirungot, mást semmit. Ha meghalok...
Hát mikor gondolja, hogy meghal?
No már ez mégis sok! Azt mondta-e az apja, hogy gorombáskodjék velünk, vagy mi?
Eh! Ha maga csak egypár ezert ad, az kevés, azt egy blattra is felteszem.
De hallja, édes uracskám, a blattra semmit sem fog tenni.
Azt is megmondom, hogy nekem Bécsben három s Pesten hét szeretőm van. Az így szokás, az a bon ton - s az én feleségemnek nem szabad eiferozni, sem engem zsenírozni.
S apám megtűri őt házában?
De most már vége legyen! Hallja az úrfi, Herr von Schwartz, az én pénzemet nem blattozza el, sem szeretőkre nem estafirozza - érti maga, goromba fráter?!
Ez bántás - ezért duellumra hívom.
De nem fog itt duellálni, hanem hordja el magát, s mondja meg édesapjának, kit én nagyra becsülök, ha csak ily fiút tudott nevelni, jobb lett volna meg sem házasodnia.
Ah, édesapám, csak folytassa, minden szava aranyat ér.
Csak apám equipage-ját ne küldtem volna vissza!
Sohase búsuljon, majd elsegítjük, hogy a lába sem éri a földet.
Oh kedves, édes, okos, jó apám!
Most tehát alászolgája!
Korschoma!
Ott az ajtó, kívül tágasabb!
(félrevonja kalapját) Mit? Fogadó ez, korcsmáros?
No?
Én utas vagyok! Hamar szobát kell nyitni. Azért is itt maradok.
Velem egy fedél alatt ugyan nem!
Ez fogadó, s én fizetek, mindent fizetek.
Gyuri, szobát ez úrnak. Szolgája!
Csak ne csináljon sok ceremóniát, azt nem szeretem.
Gyuri, vezesd ez urat.
Kivessem?
Nyiss szobát neki.
Majd ha nekem tetszeni fog.
Uram, ha tüstént nem lódul!
(az asztalhoz ül, enni kezd) Halbseitel!
Vigyen el az ördög! Erzsi, azt mondom, rá ne nézz. Mindennek vége. Megírom az apjának.
Mindig mondtam én, hogy csupán Gyuri jó és becsületes...
Fogd be a szádat. Sem Gyuri, sem Schwartz, érted!
(kezében kis útitáska) Jó reggelt! Kérem, ez a Kányai uram fogadója?
Igen ez.
Hol találom Kányai urat?
Hát először is apám ezerszer tiszteli, s itt vagyok én, hogy helyette megöleljem. (Ölelni akarja)
Nono, csak lassan, ki az úr?
Hát nem találja el?... No, de addig nem szólok. Hol van a kedves Erzsike?
Erzsike itt áll. De mi köze hozzá?
Nem uram, éppen nem!
Pedig dobognia kellene, mégpedig galoppban.
De hát kihez van szerencsénk?
De várjon csak kissé, édes Erzsikém; ily porosan, útiasan nemigen tetszhetem, mert éppen most szálltam le a gyorskocsiról: de mindjárt ruhát váltok... aztán jobban rám fognak ismerni; addig inkognitó maradok.
Valóban, édes úr, ha bőrét változtatja, sem fogjuk jobban ismerni, mint most.
Öleljen hát meg, öregúr: én vagyok az ifjú Schwartz!
Schwartz? (Valami ensemble)
(félre) Benne vagyok a krédóban.
(szemeit mindkettőn jártatva) Micsoda?... az úr Schwartz?
Úgy van; hát ki is volnék más?
(ölelni akarja) Ah, szervusz kamerád! Kedves barátom!
Micsoda kamerád? Ki az úr?
Már miféle ördög bújt megint beléd, hogy magadat helyettem adod ki? ismét valami maliciózus intriga, valami komédia!
Ki az úr? Ismer engem? Mi?
Ki nem ismerne téged, jó madár? Te vagy a híres actor Liliomfi, kivel én tegnap együtt champagníroztam. Hát hol hagytad kísérődet, azt a bolondos Szellemfit?
(előáll a motyóval) Itt vagyok, Herr von Schwartz.
Hát ez kicsoda?
(hozzá) Jaj, bocsánat, tisztelt principális úr, bizony bakot lőttem; itt van ni, az egész tervet elárultam.
De hát mi ez?
A hamis, milyen jól játssza szerepét. Tehát tudja meg maga, fogadós, tegnap együtt mulattunk - aztán kiplanizáltuk, hogy jegyesemet próbára tesszük.
Ő nem az úr jegyese többé, érti?
No hát a volt jegyes szívecskéjét tesszük próbára. Ez az úr igen jó színész, s mi egymás közt elvégeztük, hogy ő az én alakomban, mint az ifjú Schwartz fog itt megjelenni, s ha a maga Erzsikéje őt megszereti, hát fuccs, akkor nekem nem kell... Ezt csináltuk ki tegnap; de ma nekem jobb gondolatom volt, s én mint gróf adtam ki magamat, s én megtudtam itt, hogy Erzsike a pincért szereti, s azért Schwartznak nem kell Erzsi, mert a pincért szereti, s az én pajtásom elkésett kissé a tréfával.
Az én leányom nem szereti a pincért.
De igen, szereti, azt már én megtudtam.
Ha merem kérdeni, kicsoda az úr?
Hát nem tudja, elfeledte már? Ej, ej, én vagyok az ifjú Schwartz.
Az úr lehet ifjú is, Schwartz is, de az igazi Schwartz én vagyok.
Ah, mit tréfálsz, hiszen te Liliomfi vagy, az a híres színész!
Én Liliomfi?
Hiában tagadod.
Az hazugság, nem igaz.
Sapperlot, az úr a tréfát messze űzi, már vége a komédiának; itt már tudják, hogy én vagyok az ifjú Schwartz.
Az úr csaló!
S én bebizonyítom, hogy te vagy csaló.
Mármost okoskodjék ki az ember!
(kézen fogja Adolfot, félhalkan) Tegnap azt mondtad, hogy Egerben egy pincérnek adós maradtál, Liliomfi barátom - 17 forint 19 krajcárral Schein... Vigyázz, a pincér itt van - Georges itt van.
Én? Hát kicsoda ez? Én adósa?
Igaz, panaszoltad. Tehát ez az a jómadár?
Ez, ez Liliomfi.
Szégyellje magát az úr, egy szegény pincért így megkárosítani akarni! Most tüstént fizesse meg adósságát, ha becsületes ember!
Bolondokházába jutottam én vagy mi?
Mondhatom, jól játssza szerepét! Hát te (Szellemfit megragadja), jómadár, mered-e tagadni, hogy ez nem a te principálisod, Liliomfi?
Bocsásson, mindent kivallok. (Adolfhoz) Principális uram, vége a komédiának, itt hiában tettetjük magunkat, felsültünk, itt mindent tudnak. Ne ellenkedjék soká, mert végre még engem is megdöngetnek, szegény szolgáját, kortinahúzóját, garderobszabóját...
Az urak vagy bolondok, vagy részegek.
Tehát az úr afféle diátrista?
Az hazugság, az úr csaló, nem hiszek.
Most már elég!
Micsoda? Ez már sok!
(rángatja) Menjünk, principális uram, mert bizony kidobnak.
Türelmemnek vége, az urak mindnyájan részegek vagy bolondok.
Micsoda, én részeg? - én bolond?
Ah; ez már mégis szemtelenség!
Belőlem bolondot űznek!
Bolond az úr maga! Itt nem fog bolondítani, komédiázni, édes diátrista uram.
(vonja) Menjünk; principális uram, mindjárt kidobnak.
Vigyen el az ördög! Kitéped a karomat!
Ki vele, ki vele!
Adja meg a 17 forint 19 krajcáromat váltóban.
No hiszen gyere, majd fizetek!
Takarodjék innen, itt nem kell szemfényvesztés! (Adolfot kidobják, Szellemfi vele el)
Így!
Tudom, miért titkolá becsületes nevét, nehogy a 17 forint 19 krajcárt meg kelljen fizetnie.
Édesapám, ugyan kérem folytassa csak tovább, dobja ki ráadásul ezt az igazi Schwartzot is. (El)
Hohó, mamzel, én vendég vagyok!
Megyek hazulról, mert ha ezt az embert látom... Uram, ha visszatérve itt lelem, úgy jár, mint Liliomfi. (El)
Mindenesetre úgy járok!
Oh, mily boldoggá tett, hogy köszönjem?
Várj fiú, még ezentúl jő a java, fejem tele tervekkel, de gyomrom üres. (Asztalhoz ül) Azért folytassuk.
A terveket?
Nem, a reggelit.(Kívül kocsizörgés)
(szava kívül) Fogadós!
(felugrik).
    Jaj ez ő - remegés áll szívembe,
    Vad szeme mint forog. Elfutok.
(Futni akar)
Fogadós!
Ah, ez ő, a mátkám, martalékom,
    Nem futok már innen.
    Ah, nem futok már innen.
(A szőke parókát felteszi rövid zene alatt)
Ez mit jelent?
(helyére ülteti mint pincér)
    Ülj le szépen a helyemre,
    Itt a pincér én vagyok,
    Ah, Herr von Schwartz, mit parancsol,
    Mindennel szolgálhatok?
    Van leves barátfülével,
    Assetlinek bornyúfő.
    Ami tetszik szemnek, szájnak,
    Minden frissen sül és fő.
    Böf á la mód frikándóval.
    Van egy szörnyű indián,
    Van osztriga, van piliszka,
    Azaz reisz meridián.
Ön a pincér?
Van-e itten extra szoba?
Ej, extra szobát kíván?!
Kettő legyen egymás mellett.
(Gyurihoz) A kulcsokat.
Szaporán!
    Ah, hol késik az imádó,
    Várad még csak egy állomás,
    Hogyha innen el nem szöktet
    Nincsen többé szabadulás.
    El nem késik az imádó,
    Várad még csak egy állomás,
    Még ma innen velem szökhet,
    Közel van a szabadulás.
    Én boldogtalan imádó,
    Várad már csak egy állomás,
    Még ma Schwartz úr visszajöhet,
    Nincsen többé szabadulás.
    Már elkésett az imádó,
    Várad már csak egy állomás.
    Körmeimből el nem szökhet,
    Nincsen többé szabadulás.
    Megjött végre a szeretőm, itt várom,
    Általhozták vagy tizenkét határon,
    Hol vizeken, hol patakon, hol sáron,
    El sem hagyom, míg élek a világon.
    Akkor szép az erdő, hogyha zöld,
    Hogyha a vadgalamb benne költ -
    A vadgalamb olyan, mint a lány,
    Fáj szíve a párja után.
    Boldog ez a pillantás,
    Melyben megláttuk egymást.
    Boldog az az óra is,
    Melyben rád gondolok is.
    Hátha veled élhetnék,
    Holtig boldog lehetnék!
Mit jelent ez?
    Azt kérdezte:
    Melyik szobát nyissa ki?
(Gyurihoz) Melyik szobát nyissam ki?
A legelsőt nyissa ki.
    El nem késen az imádó,
    Várad még egy állomás.
    Még ma innen együtt szökünk,
    Közel a szabadulás.
Ez ajtó az előszobába vezet. S ez? (Kinyitja a mellékszoba ajtaját)
Az oldalszobába.
(a belső szobafenék ajtajára mutat) S amaz ajtó ott?
Szinte a folyosóra vezet.
Tehát érts meg jól. A pincér én leszek e szobában, vagyis a pincér ezen vendégekre nézve én leszek. Két kijárás van, a róka szerepéhez éppen alkalmas. Azon ajtónak, ott benn, hol a kulcsa?
Az egyik kulcslyukban.
Mit, másik is van?
Nálunk minden ajtónak két kulcsa van, ha takarítani kell...
Értem, fiú. Ide a másik kulcsot.
(átadja) Itt van. De hát az én szerelmem...
Az első személy én vagyok; előbb én, aztán te. Jőnek. Lódulj ez ajtón. Az étkeket az előszobába hordod, de itt én szolgálok fel. Vigyázz, előttük ne mutatkozzál. A többiről majd értekezünk koronként. (A mellékszobába tolja) Éppen jókor.
(változtatott hangon, selypítve) Parancsol?
Tedd le a kalapodat, Mariskám. Ez lesz a szobánk? Nekem kettő kell.
Ez a ténsúré; az a kisasszonyé.
Jó. Kész az ebéd?
Heh, fiú, hogy hívnak?
Georges.
Ezentúl a te neved Silentium!
Oh, én hallgatok, csak a ténsurat meg a kisasszonyt akartam mulattatni. Oh, ha a ténsúr Kolozsvárra méltóztatott volna menni. Én is oda igyekeztem, hogy kedvesemet megláthassam. Oh, ténsúr nem is képzelheti, mennyire imádom e leányt.
(félre) A gonosz!
S mi gyönyörű neve van - Mariska!
Furcsa, engem is Mariskának neveznek.
A mi utcánkban? Ah, most már emlékszem, varróleány, ugye? Oh, gyakran eljött hozzánk, igen jól ismerem e leányt.
Értem. (Félre) De hiszen a leányt mégis elszöktetem, vén sárkány! (El)
Mit diskurálsz ezzel a haszontalan pincérrel!?
De ha kérdez, az illendőség...
A leves.
Üljünk le, Mariskám. (Leülnek)
Ugyan, édes kisasszony, nem emlegetett-e engem az én kedves Marisom?
Mindig - szüntelen.
Igazán? Tehát még most is szeret?
Mondhatatlanul!
(türelmetlenül) A húst!
Hiszen még a levest sem méltóztatott...
Fiú, most utolszor mondom, befogd a szád. Egyáltalában nem szeretem, ha a cseléd diskurál. A húst! Borsot is!
(félre) De hiszen borsot török még ma orrod alá. (El)
S te is, hogy mondtad azt a mondhatatlant?! Alkalmasint megint azt hitted, annak a lomfinak mondod?
Bácsi folyvást pirongat, még szólni sem szabad. Ily bánásmódhoz nem szoktam!
Most meg pityereg. Ne sírj, no. Még meglátja, hogy sírsz!
S mit fog mondani, vagy gondolni...
Na, beszélj hát, ha nem állhatod meg. Oh, asszonyok, asszonyok! Még enni sem tudnak, hacsak szájuk nem jár. Ahol ni, jő - Mariskám, lelkecském, ne sírj; ne kompromittálj.
No most az egyszer hát nem sírok.
A hús.
Miféle mártás?
Ez - Liliomfi-mártás.
Liliomfi-mártás.
Oh, ténsúr, ez valódi história. Én ezt Liliomfi-mártásnak kereszteltem, s nemsokára még a londoni, párizsi hotelekben is így nevezik.
Hm... S kicsoda ez a Liliomfi?
Az egy igen híres színész. De hát nem ismeri a ténsúr?
Én?... nem... nem...
Micsoda? Liliomfi gazember, semmirekellő, veres orrú, részeges, kártyás, csapodár...
Hát ismeri?
Igen, ismerem.
Hiszen az imént nem ismerte.
Azaz, hogy az más.
Úgy van, az bizonyosan más.
És nem tudod, hol van most ez a Liliomfi?
Melyik? Az a másik, vagy az az egyik?
Az a másik?
(bánatos hangon). Oh, az mindig a tormát ette - szegény jó lélek! Reggel mézzel a mellfájás ellen - délben ecettel, este böfalamóddal - azért neveztem én a tormát Liliomfi-mártásnak.
Valami baja történt?
Ah! Oh!... Mindjárt, csak ételt hozok. (Sóhajtva el)
(félre) Ha Debrecenbe vagy Váradra ment? S tán éppen itt volt szállva? Meg kell tudnom.
Méltóztassék.
Hát hol van most az a Liliomfi?
Ah, messze-messze!
Messze? Csak nem Váradon?
Oh, az szomorú történet! Egy szép angyali kisasszonyba lett Kolozsvárt szerelmes.
Az nem igaz.
Honnan tudja?
S hol van most?
De a kisasszonyt nagybátyja, gyámapja vagy mije elvitte onnan. Mert ez a nagybátyja valódi szörnyeteg.
Az nem igaz, a nagybátyja nem szörnyeteg.
Hát ismeri? Ugyan kérem, nem mondaná meg a nevét?
Szilvai Szilvai Tódor - érted-e?!
Az lehetetlen! Ah, újra házasodni akar a vén filiszter.
Házasodni?! Hogyisne!
De Liliomfi nem ijed meg az árnyékától, a kisasszonyt elszökteti, feleségül veszi.
No, édes Mariskám, mit gondolsz? Elszöknék-e azzal a kalandorral az a bizonyos kisasszony?
Igen, igen, mit gondol a kisasszony?
Csitt! Ki kérdez téged?
Hiszen a ténsúr kérdezé a kisasszonyt, s ő tartozik engedelmeskedni bácsikájának.
(lesütött szemmel) Azt hiszem, akit szeretünk, azért szeretjük, hogy felesége legyünk.
Úgy, no hiszen majd elejét vesszük a dolognak.
(félre) Követni fog.
Kelmed hordja el magát - küldje a fogadós leányát.
Nem ér rá.
De ha kéretem.
Az lehetetlen.
No majd úgy magam megyek utána.
Azaz majd megkérdem. (Félre) Vajon mit akar? (El)
(feláll) Kedves egészségedre! (Gúnyolódva) Akit szeretünk, azért szeretjük, hogy felesége legyünk. (Félre)
Hasonlóképpen.
Hiszen majd szemmel tartalak én! (Ásít) Kissé elkésett az a jó madár; most lenyugszom, de nem hagyom a kisasszonyt társaság nélkül - nehogy megunja magát.
(félre). Ütött a szabadság órája; ő szokása szerint délutáni álmát alussza, s mi menekülhetünk.
A leányasszony mindjárt jön.
Jól van, kelmed elkotródhatik.
Amint parancsolja. (A mellékszobába megy)
Hová?
Tegnap két tányért itt felejtettem. (El)
A kisasszony e szobát el ne hagyja.
Mentsen isten!
A pincér mondá, hogy nagysád hívat.
Kéretem, édes leányasszony. Maradjon itt húgommal, míg kissé leheveredem. Ha ráér.
(félrevonja) Ígérje meg azt, s gazdagon megajándékozom. Tudja, néha húgomnál nincsenek otthon. Beteges - ki ne bocsássa, ha ki akar menni, költsön fel.
Talán eszelős, pedig nem látszik rajta.
Csak rá-rájő néha a bolondság. Ígéri?
Tiszta szívből. Ha kell, majd felköltöm a ténsurat.
A leányasszony megígérte, hogy addig mulattatni fog. (Ásít) A szokás szokás! Jó mulatságot! (El a mellékszobába, az ajtót félig nyitva hagyja)
Kérem, mit suttogott önnel az öregúr?
Semmit, édes kisasszony, éppen semmit.
De hiszen félrevonta önt?
Azt mondá, hogy a kávé forró legyen.
Hiszen sohasem iszik kávét...
Meg hogy a kisasszonnyal konverzáljak.
Ugyan kérem, hány pincér van itt?
Csak egy.
És hogy hívják?
Mi Gyurinak hívjuk, azelőtt Georges volt.
Az a szőke?
Szőke? Ő barna.
Igaz, hiszen paróka. Bizonyosan az előszobában rakosgatta fel. Tudta, hogy erre jövünk. Tehát több pincér nincs, csak aki nekünk felszolgált?
Miért?... Hát hogy viseli magát? Igaz-e, hogy csapodár?
(megfogja a kezét) Igazán?
(félénken visszavonja kezét) Igen... igen...
Ön úgy tesz, mintha félne tőlem.
Oh, dehogy.
Tehát a pincér csakugyan oly jó?
Oh, igen-igen jó!
Nem mondta-e soha, hogy szerelmes?
Oh, igen...
Mondta? A leányasszony tudja...
Mit?
Hogy ő valakibe szerelmes.
Hát ismeri a kisasszony? Ugye szép legény?
Igen jól, igen jól ismerem, ő szerelmes valakibe.
Tehát mondta a kisasszonynak?
Igen, hogy szeret és szerettetik.
Tehát a kisasszony előtt nincs mit titkolóznunk.
Csitt, csendesen, az öregúr meg ne hallja.
Hiszen hortyog... Tehát a kisasszony tudja titkunkat... de hiszen az már nem titok.
Nem titok?
Már az apám is tudja. Oh, bár ne tudná.
Hogyan? Ő is tudja?
Ma reggel megmondtuk neki.
Szerencsétlen, ha elárultatik...
De apám nem akar hozzá adni.
Hozzá adni...
Igen, ő máshoz akar adni.
Önt hozzá adni?
Igen, pedig mi szeretjük egymást.
Szeretik egymást?
Ő el akart szöktetni, de én nem akartam...
El akarta szöktetni? Mást elszöktetni!
De mondom, én nem akarok szökni!
Elszöktetni? Mást szeret?
(félre) Most már csakugyan rájött a bolondság! Én bizony nem istrázsálom.
Tehát szeretik egymást? Oh, szép, igen szép! Nem szégyelli magát? Elszöktetni!
(kihátrál) Mindjárt jövök! Apám hí - mindjárt itt termek. De hisz várhatsz! (El)
(félre) Valahára egyedül van. Most dologra!
(félre) Ah, ő itt - éppen jókor.
Kedves Marim, végre ütött a boldog óra...
Mit akar itt, uram?
(suttogva) Csendesen, az öregúr fel talál ébredni. Ah, annyi mondandóm van... Szeretsz-e még, édes Marim?
S meri azt tőlem kérdeni?
Csendesen...
Ön áruló! Hitetlen!
Mi történt itt?
Mi? Leálarcoztuk önt, uram, ismerjük jól!
Az ég szent szerelmére kérem, Mari...
Hiába tetteti magát, végre igazi alakjában mutatkozott.
De hát hallgasson meg...
(félre). Ördög, pokol, ez a Gyula hangja. (Felteszi szemüvegét)
Tagadhatja-e? Ide becsempészi magát álarc és álruha és álnév alatt...
Úgy vagyunk?
De édes istenem, ön fellármázza az öregurat.
Igen, azt akarom, tudjon meg mindent.
De ön félreismer; itt félreértés van - megmagyarázom -
Én az urat nem szenvedhetem, ki nem állhatom - tudja meg...
    Szárad a bokor a tetőn,
    Haragszik rám a szeretőm.
    Verje meg az én istenem,
    Ki áskálódik ellenem.
    Elmehetsz drága madár,
    Nem kell nekem csapodár.
    Feloldozom szívemet,
    Másnak adom kezemet.
    Jegenyefa tetejében
    Két holló ül feketében,
    Gyászruhája engem illet,
    Mert engemet már nem szeret
    Az én kedves rózsabimbóm, galambom.
(sírva)
    Nézz rózsám a szemembe!
    Mit olvasol szívembe'?
    Ugye azt mondja:
    Te voltál angyalom,
    Ragyogó csillagom!
Pincér! Kávét!
Ahol ni, most mindennek vége.
(félre) Csakugyan ő az! Jó, hogy itt vagy, fiú; kávét! (Félre) A hátulsó ajtót bezárom. (Teszi) Többé nem menekszel, jómadár.
(titkon) Mari, az istenért, mi történt? E változás?
Mi? Hogy fölfedezem gyámatyámnak. Reszkessen haragjától. Ön megcsalt. Nem szereti a fogadós leányát?
Én? Mari itt félreértés van...
Mindent tudok...
(jő) No, fiú, számoljunk.
Parancsára. (Félre) Kérem, Mari.
Nem hiszek többé.
No, csak ízibe - pincér.
(szeme folyvást Mariskán) Tehát: két szoba - két napra...
Igen, a szoba öt forint. Leves három krajcár, hús... (Félre) Vajon mi baja?
A hús? No?
A hús - mi volt? Igen, rostélyos...
Ricandó hilumiluval.
Igen, hilumilufilu - összesen három forint.
Pincér úr, kissé zavarodott.
Csuda-e, édes ténsúr, itt tévedés van - kettő meg három - az kilenc.
Csudálatos számvetés...
Némely gyámapák is így szoktak...
Hm!... Ugyan menj csak - a szelencémet, a másik szobában feledtem!
Azonnal! (Be a mellékszobába)
Mindjárt befejezzük a gyámapai számadást... (Rázárja az ajtót) No, gaz kölyök, most kezemben vagy.
Mi az? Mit csinál az úr?
Ismerlek, jómadár. Tehát pincér vagy, te, he?
Uram, bocsásson, a gazda hív.
Tehát tudja ön?
Mindent tudok. Innen ugyan meg nem szabadulsz.
Hiába erőlködik, újra elszököm.
Úgy, úgy, fenyítse meg.
Példásan - csakhogy zár alatt van.
Uram, nincs joga velem így bánni - protestálok -, hacsak vasra nem veret, tüstint elszököm.
Mariska! Hívd hamar a fogadóst!
Mondja meg neki: gyűlölöm; hogy soha, sohase merjen szemeim elé kerülni...
(halkan) Hallgass, szerencsétlen. Látnod kell, látni fogod, vele utazol...
Soha, soha! Ő csapodár, hívtelen, csaló!
Csitt - küldd a fogadóst!
De én nem akarom többé látni, míg itt lesz, be sem jövök, a kocsiba ülök - ki nem állhatom, nem szenvedhetem. (El)
Mit erőlködik? Nem félek többé haragjától.
Teszünk róla, édes úrfi. Nem szabadulsz többé, velem jössz Váradra!
De nem megyek!
De jössz! Erőszakkal vitetlek el.
Jobbkor kellett volna fölkelnie.
Nem vagy-e gyámfiam?
Ha az is, de zsarnokom nem lesz. Én nem leszek sem koncipista, sem kancellista, ingrosszista, exhibista, inhibista, én teátrista leszek; s meglátom, ki akadályoz.
Én, én per zsup vitetlek haza - érted? -, vason, per zsup!
Hahaha!
Mi tetszik, uram?
Jöjjön, jöjjön, édes fogadós úr, csak egy pincérje van?
Tehát tudja meg, ő nem pincér, ő az én átöltözködött kalandos, kóricáló gyámfiam és unokaöcsém.
Micsoda az én pincérem?
Úgy van, unokaöcsém; egy régi nemes család ivadéka.
Ah, most értek mindent! Ő az én leányomért állott be pincérnek, hogy elcsábítsa - úgy van, hiszen ez kézzelfogható!
Szerencsétlen apa! Oh, ez kitelik tőle.
S én oly szamár voltam, hogy mindjárt rá nem ismertem. Soha még csak egy krajcárig sem csalt meg, sem engem, sem vendégeimet. Hiszen az arcából is kilátszott, hogy úrnak született. Aztán sohasem akart a bor közé vizet vegyíteni; oh én gyanítottam, hogy ő nem természetes pincér!
Úgy van, ő nem az; de én rajtakaptam. Képzelje átöltözött, előttem szőke parókával járt, változtatott hangon beszélt, hogy rá ne ismerjek...
Uram irgalmazz! Teátrista!
Hol lakik a szolgabíró vagy esküdt?
A hetes majd oda vezeti.
Köszönöm.
Kérem, gazdag-e az úrfi? Van-e mit a tejbe aprítania?
Ősi javaimat ő örökli.
Mennyi jövedelemmel?
Négy-ötezer pengőre megy. De miért kérdi azt?
Az már szokásom. De siessen a ténsúr, mert soká nem őrizhetem.
Csak őrizze - meg nem bánja. Várj, rossz fiú! Érezni fogod haragomat! (Elmegy)
Édes atyus, mi lárma van itt? Tán a kisasszonyra megint rájött a bolondság?
Erzsi te!
Mi baj, atyus?
Hát nem érted?
Mit?...
Oh, te szerencsétlen liba! Hát csakugyan szereted a pincért? he?
Inkább vénleány leszek, mint ahhoz a Schwartzhoz menjek.
Eh, Schwartznak vége; az a goromba kölyök sohasem lesz vőm, soha, soha!
Édes lelkem atyus!
De te... tehát nem élhetsz a pincér nélkül, egyáltalában nem - kész vagy inkább a kútba ugrani? Ugye kész, édes tubicám?
No igen, talán, ha atyus ellenkezik - hát beleugrom.
Ugye minden bizonnyal beleugranál?
No isten neki, hát beleugrom. (Félre) Ez tán segít, üssük a vasat! Igen, atyus, most már fogadom, ha a pincérnek nem ad, holnap nem isznak a kútból!
Így már atyai kötelesség, leányomat, szegény egyetlen gyermekemet meg kell mentenem! Ez atyai kötelesség! Keblemre, édes jó leányom - tehát a pincér a tiéd!
Oh, édes, jó atyus! Mint szeretem édes atyust!
Jó, jó, csak menj - vele kell végeznem! Menj az előszobába. Ha szólítalak, jöjj. Siess, az idő múlik.
Amint parancsolja.
De vajon akar-e ő is?
Hiszen azt mondá, szökjem vele.
Szerencsétlen! Elcsábított volna!
Ah, dehogy; azt mondá, az engedelem a zsebében van, s előbb összeesküszünk s aztán szökünk.
Várok az előszobában. (El)
Mit parancsol, gazduram?
(félre) A szőke paróka is fején. Gonosz csont, az ijedéstől feledte fején. Hát úrfi, mire való ez a főn? Mit jelent ez?
(lekapja) Oh, ha tudná, gazduram!
Csitt! Én mit sem tudok, mit sem akarok tudni. Az úrfit ide bezárták; s az a dühös ember megesküdött, hogy vason per zsup viteti el, pandúrok által. Érted-e, per zsup! A szégyen, a gyalázat!
Oh, rettenetes!
Rám bízta, hogy őrizzelek, mint szemem világát.
De mit parancsol ő nekem?
De igen, szerencsétlen ifjú, ő parancsol, ő a törvényhez folyamodik, a szökevényeket pedig a törvény elfogja és per zsup hazaviteti.
Nekem sem apám, sem anyám.
Tudom, gyermekem, éppen ez a baj, hogy árva vagy, s a törvény a gyámapa körmei közé adott. Hogy hívnak, édes fiam?
Hogy hívnak? Már hogy engem hogy hívnak?
Igaz neveden!
Hát nem mondta az öregúr?
Azt nem.
Hát Kis György a nevem, hiszen tudja, gazduram.
Kiss... az régi - igen régi - ősi família.
Oh, igen régi! Úgy hiszem egyenesen a nagy Kisektől származom le!
Nemes família!
Az, az - keresztlevelemből is látható.
S Biharban születtél?
Nem voltam jelen, s bizonyosan nem tudhatom.
De jószágaid itt vannak?
Igen, jószágaim mind itt vannak. (Félre) Mindenem rajtam van.
De tudja-e, fiatalember, én megesküdtem, hogy nem hagyom elszökni. Okát tudni fogja. Uram, a megbántott atyától reszkessen!
Én bántottam meg?
Nem akarta-e leányomat, szegény Erzsikémet, egyetlen gyermekemet elcsábítani?
Elcsábítani? Dehogy - feleségül akartam venni.
De hát mért nem volt hozzám bizalma, fiatalember?
Hát nem mondtam ma reggel?
De most, midőn mindent tud...
Igen, most már mindent tudok.
Hát ellenkezik most is?
S nem fél az öregúrtól?
Egy cseppet sem.
Volna-e ereje vele dacolni?
Igen, van erőm - ő nekem egy cseppet sem parancsol.
Milyen szép, ha az ember bátor! De ha el akarná leányomtól választani?
Azt majd meglátjuk! Ha egyszer feleségem lesz...
S akarja-e, hogy az legyen?
    Rongyos a ked háza vége,
    Fejér a ked lánya képe,
    Adja ked nekem a lányát,
    Megcsinálom a ked házát.
De ennek igen-igen gyorsan kellene megesni.
Tehát siessünk.
Igen - de az engedelem...
Itt van. Tudtuk nélkül kikértem az Erzsike keresztlevelét is.
(a levelez nézi) Nemes Kiss György. Igen jól van. Heh, Erzsike! Erzsike!
Kedves atyus!
Jertek ide. Menjetek a lelkészhez, kérjétek nevemben, hogy eskessen össze rögtön... Nagy-nagy ok van rá!... (Gyurihoz titkon) Gyurikám, mondj oly okot, milyet akarsz. De esküvés nélkül vissza ne térjetek, azt mondom, különben mindennek vége. Áldásom rátok! S most siessetek.
Csak rám kell bízni.
(mint Schwartz) Hát ez mi?... Semmi szolgálat? Hol a kellner?... Én aluszom, szobámban...
Ah, itt a kellner!
Mást gondoltam - a leányt elveszem...
Késő, amice!... hahaha! Siessetek, gyermekek!
De hát atyus nem jő?
Hisz nekem nem szabad. Ne kérdezz, mert mindent elrontasz.
Én protestálok!... Hozzám kell jönnie.
No, úgy csak siessünk, Gyuri. Elmennek
De hiszen protestálhatsz már most akár ítéletnapig.
Csakhogy itt talállak, lelkem barátom!
(félre) Jaj, ez az öreg Schwartz - emlékszem, kétszer hasítottam fel a biliárdját!
Kedves barátom, sajnálom, tiszta szívből sajnálom, de hogy fiad magának tulajdonítsa - én nem tehetek róla.
Fiam magának tulajdonítja? Mindenről felvilágosítást kérek.
(Liliomfihoz) No, édes úrfi, majd lefestem most apja előtt. No, ugyan szép nevelést adtál fiadnak!
Szép nevelést?
Soha neveletlenebb bolondot nem láttam!
Az én fiam bolond?
Én?!
Ki szól az úrhoz? Fiad faragatlan tuskó, goromba pokróc.
Eh, az én fiam a legneveltebb ifjú - de te, te hova tetted eszedet, fiammal úgy bánni!
Barátom, ne gorombáskodjál, azt mondom!
Én gorombáskodom?
Te és fiad.
Mi dobtuk ki? Mi? Mi ölelő karokkal fogadtuk!
Igen, ölelő karokkal, de ő durváskodik, fitymál, lányomat libának nevezi; pénzemet kérdi...
Azt fiam nem tehette!
S ha azt cselekedte?
Ki kérdi az urat?
Úgy, úgy, csak mosd meg a fejét.
Én gorombáskodtam? Én?
Ki kérdi az urat? Mit keres itt megint? Azt várja, hogy újra kivessük?
Itt van ni, megint kivetéssel fenyegetőzik! S még azt mondja: tárt karokkal fogadták!
Aztán hiszen maga is lemondott fiad a leányról...
Én mondtam le?
Ki kérdi az urat?... Most takarodjék, azt mondom.
Hát tagadhatod-e még most is, hogy illetlenül bántál fiammal? Hogy nem dobtad ki?
Ez mégis rettenetes! Én nem dobtam ki fiadat, hiszen ő itt nagy hetykén utasnak adta ki magát - szobát nyittatott...
Én nyittattam szobát?
Eh, fogja be az úr a száját!
Itt van ni - ez a jó fogadás! Így kell becsületes, művelt emberrel bánni?
Amilyen a mosdó, olyan a törülköző. Ő Schwartznak adta ki magát, egy rossz komédiás?
Komédiás? Az én fiam komédiás?
Igen, a fiad is komédiás, mert oly bolondosul viseli magát, mint afféle szeleburdi.
Az én szolíd fiam szeleburdi?
Nem mondtam-e? S ezt eltűrjük?
Kidobni - s ő, a szegény lélek kénytelen rossz fakó szekérre ülni -, szerencsére az úton megismerte kocsimat...
Megőrült ez az ember?
Én örült? Ez sok!
No, persze, hiszen fiad ki sem mozdult a fogadóból.
Ez az ember megőrült!
Őrült vagy magad!
Most már vége a barátságnak! Jöszte, fiam, kapsz te másutt is leányt!
Az én leányom kapott is már mást!
S édes lomfi vagy micsoda fi, szintén hordja el rögtön magát!
Igen, édes Liliomfi úr, csak kotródjék!
De édes ifjú Schwartz, kotródjék kelmed is.
Hát ezt az urat is Schwartnak hívják?
Ehol ni, most már ismerni sem akarja. Barátom, megőrültél? Most már igazán kérdem. Hát nem fiad ez? Vagy mi?
Fiam? Hiszen fiam ez itt!
Liliomfi, a komédiás? Hahaha! Csakugyan megőrült!
Én Liliomfi? Igaz, akkor is e nevet fogták rám, s a lábam sem érte a földet...
Öreg barátom, hiszen fiad ez itt.
Ez? Kicsoda, micsoda ez?
Hát nem csinál tiktakot atyai szíved? Atyám! Oh, jó atyám! (Ölelni akarja)
Az ördögnek vagy fia!
Vagy úgy, tagadd meg, mert érdemtelen becsületes nevedre.
Hiszen csak tudom, melyik a fiam. Ezt itt nincs szerencsém ismerni.
De már itt eláll az eszem.
Úgy, úgy, csak bámulj. Tudd meg, meg vagy csalva, mert fiam, Adolfom ez itt.
Ne tagadja meg a vérség köteleit, táti!
Még gúnyolódik is... Meri-e az úr állítani, hogy az én fiam?
Hát az úr meri-e állítani, hogy nem apám?
Ejnye, miféle izgága ember ez?
(bámulva) Tehát az úr nem fia - nem Schwartz?
Mondottam. (Schwartzhoz) Hát az úr meri-e állítani, hogy ez itt fia?
Igen bátorkodom.
Tehát bátorkodjék megölelni. Jól van. Hagyja rá birtokát, kávéházát, biliárdját, én lemondottam.
Én hazudok? Soha. (Zsebeit kifordítja)
    Zsebem ugyan elég van,
    De benne pénz nincsen,
    Ha pénzemet megszámlálom,
    Egy polturám sincsen.
Igen, Schwartz vagyok, mégpedig ifjú, alig huszonkét éves.
De azt mondta, hogy a kávés fia.
Néha az is vagyok.
Csak néha...
Néha méregkeverő is - gyakran király, herceg, gróf.
Hohó!
Néha paraszt is.
Igen gyakran, igen gyakran. És neve?
Liliomfi, kegyes engedelmével, diátrista!
Ördög mennykő, rosszat gyanítok!
Nem tehetek róla, gyanítani szabad.
S most, miután tisztába jöttünk, hol van Erzsike? Tudtam, hogy félreértés...
Erzsike? Erzsike máshoz ment.
Szerencsétlen, elhitted, hogy Schwartz, s neki adtad.
Bocsáss meg, engem is rászedtek; én azt hittem, ez itt fiad, s ő lemondott Erzsikéről.
No, barátom, magadnak tulajdonítsd.
De hát mi lelte az urat?
(kérőleg) Nem űztek-e belőlem bolondot? Kérem, vallja meg, nem lesz bántása, bizony isten, csak az igazat vallja meg!
Tehát tudja meg, azon öregúr hasonlóképpen diátrista; a leány is diátristáné, a kocsis is, még a lovak sem igaziak; csak azén jöttek ide, hogy a pincért leányához segítsék, s kiadták magukat mindenféléknek.
Ájulás környékez. Széket!
Tessék. De nem én vagyok a főbűnös; az egész komplottot az az öreg úr, vagyis az az átöltözött öreg úr, mert az a fekete haj sem igazi, hanem paróka - csak őt vegye az úr kérdőre, mindennek ő az oka.
(felugrik) Igen, azt - csak azt. Az nem menekszik!
Éppen jő. Csak vonja kérdőre. Ha tagadja, csak hivatkozzék rám, én addig elbúvok; ő persze tagadni fogja, de nem kell tágítani. (El a mellékszobába)
No, kedves öregem, itt van? Megőrzötte?
(elébe áll) S az úr vissza mert jönni?!
No, no, mi lelte?
Tüzes mennykő, ne bolondozzék az úr!
De az úr, az úr ne bolondozzék! Vallja meg, ön megcsalt, ellenem összeesküdött!
Elsikkasztotta az úr? Akkor reszkessen!
Reszkess te!
Hol van a fiú?
Minden kisült. Liliomfi nem Schwartz, hanem Liliomfi - értjük?
Nem értjük; de majd érthetővé tesszük.
Liliomfi? Hiszen éppen ő az, kit a bácsi becsukott.
No már te is félrebeszélsz, hiszen ő az én gyámfiam.
Gyámfia? Tán a pincér is, a kocsis is gyámfia? Sok gyámfia van még az úrnak? (Haját megfogja)
Ne bántsa az úr a hajamat - akarom mondani, a parókámat.
Tehát önként megvallja?
Mit vallok meg?
Hogy parókát visel.
Ejnye, szemtelen ember - most azt mondom...
Tehát akit ide becsukott, a gyámfia?
Igen az!
Liliomfi a gyámfia!
Eh, az az én pincérem, ha csakugyan pincér és nem diátrista.
Igen, az úr pincére...
Hála istennek, legalább nem diátrista!
Igen, az úr pincére, Liliomfi. A hűtelen! Most akadály sem volna!
Mit? Az én húgom bandába?
Igen éppen oly komédiásné, mint az úr komédiás.
Én komédiás?...
Mit beszélsz, barátom Kányai, hiszen ez tekintetes Szilvai professzor úr!?
(növekedő örömmel). Micsoda? Ez Szilvai - tekintetes Szilvai Szilvay Tódor úr -, a gazdag Szilvay? S az, akit ide zárt a tekintetes úr?
Az én korhely gyámfiam, ki pincérnek adta ki magát, hihetőleg leányáért.
(tombol örömében) Hahaha! Hahaha!... Mégsem csalódtam!
Mit nem csalódott kelmed?
Kedvem volna táncolni, ugrálni, a bőrömből kibújni!... S én bolond, annak a Liliomfinak újra hittem!... Oh, én bolond!... Én hittem... Hahaha!
Adja ide a kulcsot. Legények, most vigyázzatok!
A kulcsot... Micsoda kulcsot?... Ő már nincs ott.
Nincs ott?
Nincs.
Az úr elbocsátotta?
(félre) Mit hazudjam? Igen, mert én azt hittem, hogy nem az úr gyámfia; ő bebizonyította, hogy nem az úr gyámfia, igaz-e, vagy sem? - azt nem tudom, de nekem bebizonyította. Aztán kitört az ajtón, s minthogy bebizonyította, hogy csak közönséges pincér; s minthogy a gyermekek szeretik egymást...
Szeretik egymást?! Oh, ég!
Igen, minthogy szeretik egymást, s leányomat feleségül akarta venni, azt gondolám, mit Isten összeadott, az ember ne válassza el - megegyeztem: de kényszerítve is voltam -, ők eddig férj és feleség!... Én nem tehetek róla - tulajdonítsák a félreértésnek.
Összeesküdtek!... Oh, menjünk innen!...
Az a házasság érvénytelen, az akaratom ellen történt; én, gyámapja, felbontom!
De nem bontja, egyáltalában nem bontják. Ő elvette az én leányomat, kinek mi köze ahhoz? Mi köze az apáknak - annál kevésbé a gyámapáknak?... Az úr az oka? Mért bánt vele rosszul - szegény fiú kénytelen volt elszökni. Én megegyeztem, megáldottam, pedig az igazi apa e részben én, csupán csak én vagyok - az úr csak afféle gyámapa.
No, hiszen majd meglátjuk!
Perelünk - az úr perelhet extra dominium, mint mondani szokás. Mi a birtokban vagyunk. Én is nemesember vagyok, ármálista. S kikérek minden megtámadást - úr vagyok házamban?...
S én opponálok; őket csak ásó-kapa választja el. Ah, éppen jókor.
Megtörtént?
Meg.
Hála istennek! (Közé és Szilvai közé veti magát) Uram, ne zsarnokoskodjék; én közbevetem magamat, és semmiképp nem engedem, hogy kezeit ráemelje - én védeni fogom, mint kölykeit védi nőstény oroszlán! Itt nincs egyéb hátra, mint hogy az úr is áldja meg, ha akarja...
De hiszen majd megáldom én!
Uram, le a kézzel!
(Erzsikéhez) S maga bátorkodott vele összekelni?
Atyus parancsolta.
Micsoda? Mit bocsássak meg e fiúnak? Hát ki ez?
Ki? Hát gyámfa, a pincér.
Pincér lehet, de nem gyámfiam. Nem ismerem; vagy megbolondultak mindnyájan?
Jól hallok-e? Hát ehhez adta kelmed Erzsikét? Hahaha!
Mit nevet a kisasszony?
Ehhez, hahaha!
Ezen úrnak gyámfiához.
Kelmedet lóvá tették - ez nem az én gyámfiam!
Micsoda? Hát te semmirekellő, nem vagy ez úrnak gyámfia?
Hát mondtam azt? Én Kiss György vagyok.
S az úr gyámfiának neve?
Szilvai Gyula.
Odavagyok! Most már igazán odavagyok.
(öleli) Kedves Erzsike! mint szeretem magát! Örvendek - gratulálok!
(félénken) Kérem! kérem! (Gyurihoz) Ismét rájött a bolondság!
A fejem szédül - meg fogok őrülni!
Kedves bácsikám, tehát tudja meg, hogy Liliomfi...
Ki ne merd e szót ejteni, különben nem tekintek semmit!
Hiszen Liliomfi nem más, mint a bácsika gyámfia.
Gyámfiam? S te őt szereted?
Igen, s ő engemet.
S ki itt pincérkedett?
Ha az, ki pincérkedett, gyámfia, úgy az egyszersmind Liliomfi is.
Igen, Liliomfi én vagyok, s ha gyámatyus Mariskát nekem adja, ismét Szilvai Gyula leszek.
Karjaimba, te rossz fiú! Vegyétek áldásomat!
De én nem áldom meg. Ez a házasság nem érvényes... el, el, egymástól!
Hohó, gazduram, maga adta össze őket, megegyezett, megáldotta, mi mindnyájan tanúk vagyunk.
Barátom, itt nincs mit tenni, mint hallgatni. Sajnálom, de ha leányod a pincért szereti... Hja!
Én lemondok. Jobb előre tudnom, hogy a pincért szereti, mint azután.
De engem rászedtek.
Hát az úr nem akarta rászedni gyámapámat?... Mi rászedtük az urat, az úr pedig magát, tehát kvittek vagyunk.
No, hát isten neki!
