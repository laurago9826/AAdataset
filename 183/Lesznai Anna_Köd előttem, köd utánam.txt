"Ingyen és futva merem" - Íme, találom régi papíron - Rótta reája rég vásott irón - Mosolygó ajkkal újra leírom - Bár érteni mama sehogy se bírom - "Ingyen és futva merem" - E mondat álomverem - Szívem hasztalan keverem - Miért volt? Sose lelem - "Ingyen és futva merem" - Sietve átterelem - Szóbárány seregem - Sok nyíló emlékemen - És máris dereng a nap - Mint dombi bikkfa hadak - Ha lebben a ködkalap - S a fényár délnek halad - "Ingyen és futva merem" - Így szóltam kedvesemnek - "Ha a csókok letelnek - Hol élnek a szerelmek?" - Kedvesek csak ölelnek - Kérdésre nem felelnek - De felelt a szívem - "Nem bánom, bármit terem" - Hűséget nem várok - Szeszélyed és kéjed - Örvénylő árok - Egy, kettő, három - Játékos nyáron - Indulok, párom - Szemem lezárom - Kedves, kacagj keblemen - "Ingyen és futva merem".
Méltó magas kort ért teljességben és épségben, mint gyökérben és koronában kiteljesedett ősplatán: szélesen markolta a földet, szomjasan és az egyensúly titáni feszültségében emelve és földbe kötözve egekbe nyúló magát.
Akár a cet, teljes létével közegébe, a tengerbe ágyazva, körülvéve elemével s egyúttal örök szükséggel a levegőhöz kötve:
de mégis ugyanígy kötötte őt a szellem oxigénjének szükséglete, a megfogalmazás, az emberi lény, a költő tudatossága.
És minthogy asszony volt, ó, milyen nagy illetődöttséggel volt hozzád közel, föld:
                                               (Dolgok öröme)
Mivel minden övé, megkérdi fiaitól:
                                 (Örökség)
Nem tudok róla másként beszélni, csak ódai hangon. Verset kellene írni róla. Írni? De méltóvá sikerülne-e testi és lelki hatalmasságához? Lírája a testi-lelki óriások lírája volt, termékeny melege ki nem alvó vulkáné, mely szőlősorokat emel enyhe egekbe. S kit tudnék emlegetni nagy rokonául? Händelt, a szintén testi-lelki óriást, aki a boldogságnak, a létezés örömének minden hangszereken megszólaltatója, az ünnepi tűzijátéknak, ragyogó, sodró víznek, a szerelem cseresznye-édességének, bogyók pirosságának énekesét. Őt, Händelt hallom, Lesznai Annát hallgatva, amint a dús, a jóllakott életet, a delit, termékenyt dicséri, apját:
                                                  (Apám dicsérete)
S mivel ő maga határtalan volt, határtalan volt izgalma és nyugalma:
(Alkonyi szavak)
Csak csúcsaiban tudom megítélni a hegységet, és ennek a költészetnek magas csúcsai vannak. Goethe azt mondta volna róla:
Istennő volt. Nyugodtan ment el, hazament, az istenekhez, családja körébe.
